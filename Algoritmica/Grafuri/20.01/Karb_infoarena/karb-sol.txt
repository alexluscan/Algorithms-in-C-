Această problemă admite o mulţime de soluţii cu diferite complexităţi. Noi vom enumera doar trei.


O soluţie în complexitate O(M2 log*(N)) ar obţine în jur de 40 de puncte. Considerăm mulţimea tuturor arborilor de acoperire. 
Între arborele de acoperire de cost minim şi arborele de acoperire de cost maxim există o serie de arbori de acoperire intermediari, 
cu proprietatea că există o ordine astfel încât oricare doi arbori consecutivi diferă doar prin două muchii iar costul lor prin exact 1. 
Astfel, dacă vom elimina o muchie şi vom adăuga o alta costul arborelui de acoperire minim / maxim va creşte / scădea cu 0 sau 1. 
Algoritmul constă în considerarea succesivă a fiecărei muchii; dacă elimininând-o vom obţine că avem K cuprins între costul arborelui de acoperire minim, 
respectiv maxim, atunci o vom păstra, altfel, o vom elimina. 
Soluţia va fi formată din muchiile care au rămas, în număr de N - 1.



O soluţie alternativă în complexitate O(M*N), ce obţine în jur de 60 de puncte, dar care foloseşte aceeaşi idee ca soluţia anterioară, 
porneşte de la un arbore de acoperire minim căruia i se adaugă muchii de cost 1 astfel încât pe ciclul ce îl formează să existe o muchie de cost 0. 
Muchia din urmă va fi eliminată şi se va rămâne cu un arbore de acoperire cu un cost mai mare cu 1. 
Acest pas se repetă până costul arborelui de acoperire devine K.



Soluţia optimă, în complexitate O(M log*(N)), urmează paşii de mai jos:

    
cu muchiile de cost 0 descompune graful în componente conexe;
    
caută muchiile de cost 1 care unesc aceste componente, astfel încât să nu se formeze un ciclu între acestea;
    
consideră doar muchiile de cost 1 de la pasul anterior la care adaugă altele de acelaşi cost până ce vor fi în număr de K;
    
adaugă muchii de cost 0 până ce se formează un arbore de acoperire;

Ultimul pas are sens datorită pasului al doilea.
